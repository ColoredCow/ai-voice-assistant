[
  {
    "input": "रासायनिक बीजप्रक्रिया केल्यानंतर बियांना सुरकुत्या पडल्या आहेत. त्याचे कारण काय? व हे बी पेरणीसाठी योग्य आहे काय?",
    "output": "रासायनिक बीजप्रक्रिया करताना रासायनिक घटकासोबतच जास्त पाण्याचा वापर केला तर बियाणाला सुरकुत्या पडतात. सोयाबीन पिकाच्या बियाण्याचा बीजांकुर बियाण्यावरच असतो. त्यामुळे बीजप्रक्रिया करताना 'पाणी गरजेइतकेच वापरावे, तसेच बीजप्रक्रिया हळुवारपणे करणे गरजेचे आहे. सदर बियाणे पेरणीसाठी वापरण्यास हरकत नाही."
  },
  {
    "input": "रासायनिक बीजप्रक्रिया केल्यास उगवण झाल्यावरती काही दिवस रासायनिक घटक किडी व अळीला पिकावरती जगू देत नाहीत, तर रासायनिक बीजप्रकियेनंतर जैविक बीजप्रक्रियेतील घटक जगतील का?",
    "output": "आपण केलेला प्रश्न अतिशय योग्य आहे. बीजप्रक्रिया करताना आपण बुरशीनाशक, कीटकनाशक व जैविक घटक यांची बीजप्रक्रिया करतो. याचा क्रम हा FIR म्हणजे लव (बुरशीनाशके), Insecticide (कीटकनाशके) व Rhizobium (जैविक घटक) असा असतो. आता आपण विचारलेल्या प्रश्नानुसार बीजप्रक्रिया करत असताना या सर्व घटकांचा एकमेकावर काही प्रमाणात परिणाम होऊ शकतो. परंतु बीजप्रक्रियेसाठी वापरली जाणारी बरीचशी बुरशीनाशके व कीटकनाशके ही आंतरप्रवाही असतात. त्यामुळे बीजप्रक्रिया केल्यानंतर ती बियाण्यामध्ये शोषली जातात. त्यामुळेच आपण एक बीजप्रक्रिया केल्यानंतर काही वेळ थांबून बियाणं सुकू देतो आणि त्यानंतर पुढची बीजप्रक्रिया करतो. याशिवाय बीजप्रक्रियेसाठी वापरली जाणारी बुरशीनाशके, कीटकनाशके व जैविक घटक हे एकमेकांसोबत सुसंगत आहेत आणि हे प्रयोग करून तपासले गेलेले आहे. व त्यानंतरच आपल्या शेतकऱ्यांना सदर बीजप्रक्रिया करण्यास सांगण्यात आले आहे."
  }
]
